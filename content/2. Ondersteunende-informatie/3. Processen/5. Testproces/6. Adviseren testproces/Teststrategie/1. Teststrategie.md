---
title: 1. Teststrategie
taxonomie:
  - ta-6.2.Teststrategie.OI
  - ta-6.3.Teststrategie.OI
draft: false
---

## Wat is een Teststrategie?
Een teststrategie is een plan waarin wordt beschreven welke soorten testen nodig zijn om de kwaliteit van een softwaresysteem te waarborgen. Het definieert welke testsoorten moeten worden toegepast, wat er precies getest moet worden, en met welke diepgang dit gebeurt. Door het opstellen van een teststrategie wordt een gestructureerde aanpak gegarandeerd die helpt om de belangrijkste risico's te identificeren en te verminderen. Een belangrijke vuistregel om te hanteren voor de teststrategie:
- **Hoe groter het risico, hoe intensiever de testaanpak**. Dit betekent dat bij kritieke onderdelen van de software zwaardere of uitgebreidere testen worden uitgevoerd dan bij minder risicovolle onderdelen.

In de teststrategie worden verschillende testsoorten opgenomen, afhankelijk van de aard van het project en de risico's. Hier kan dan vervolgens duidelijk aan gegeven worden of bij een use case bepaalde testsoorten wel of niet uitgevoerd zullen worden.

Een goede teststrategie is onlosmakelijk verbonden met de risicoanalyse. Tijdens de risicoanalyse wordt een risicomatrix opgesteld om de risico’s te classificeren op basis van impact en waarschijnlijkheid. 

![[OI_Teststrategie_1.png]]
*Figuur 1: voorbeeld risico matrix*

Op basis van deze analyse wordt bepaald:
- Welke soorten testen noodzakelijk zijn.
- Hoeveel testen van een bepaald type uitgevoerd moeten worden.
- De diepgang van de tests per risicoklasse.
Door een effectieve teststrategie op te stellen, kunnen risico’s tijdig worden gesignaleerd en geminimaliseerd, wat leidt tot een stabieler en betrouwbaarder softwaresysteem.

## Hoe zit Teststrategie in elkaar?
Een teststrategie bestaat uit een aantal belangrijke stappen en wordt opgesteld op het niveau van projectmanagement. Het biedt een overzicht van de testaanpak en zorgt ervoor dat de testactiviteiten aansluiten op de doelstellingen van het project. In een Agile-omgeving is het cruciaal dat de teststrategie flexibel genoeg is om toepasbaar te blijven, anders kan een sprint niet effectief starten.

Voor het maken van een teststrategie zijn de volgende stappen belangrijk:
1. **Kies de testsoorten voor het project** Identificeer welke testsoorten nodig zijn om de kwaliteit van het systeem te waarborgen. Dit kunnen bijvoorbeeld performance, security of usability tests zijn, afhankelijk van de projectdoelen en risico’s.
2. **Bepaal per risicoklasse de testsoorten** Op basis van de risicomatrix worden de testsoorten geprioriteerd en toegewezen aan de verschillende risicoklassen. Hoe groter het risico, hoe zwaarder de testaanpak.
3. **Leg de teststrategie vast in het testplan** Documenteer de gekozen testsoorten, de prioriteiten en de aanpak in een testplan. Dit document dient als richtlijn voor alle betrokkenen en helpt bij het bewaken van de voortgang en kwaliteit van het testproces.

Door deze stappen te volgen, wordt een consistente en effectieve testaanpak gerealiseerd die het project helpt om binnen de gestelde tijd en kwaliteitseisen te blijven.
### Voorbeeld

![[OI_Teststrategie_2.png]]
*Figuur 2: voorbeeld voor invullen teststrategie

In figuur 2 is een invulling van een teststrategie. Hier is dan geconstateerd dat het risicoklasse bij deze UC een waarde van 3 heeft. Op basis daarvan is ingevuld hoe er getest moet worden.

Hier is gekozen om onderscheid te maken met het aantal stippen per test. De stippen hebben de volgende betekenis:
• = Beperkte tests: Er wordt enkel gekeken naar de happyflow.
•• = Gemiddelde dekking van de test: Zowel de happy flow als de unhappy flow worden doorlopen
••• = Grote dekking van de test: Alle mogelijke flows in kaart brengen en aftesten
## Hoe gebruik je Teststrategie?
Een teststrategie wordt gebruikt om de juiste testsoorten en aanpak te bepalen op basis van de specifieke kenmerken en risico's van een project. Dit is vooral nuttig in projecten waar kwaliteit en risico's zorgvuldig beheerd moeten worden. Je gebruikt een teststrategie bij het opstellen van het testplan, tijdens de risicobeoordeling en als richtlijn voor de uitvoering van testen gedurende de gehele levenscyclus van een project. Een teststrategie is essentieel in situaties waar:
- **Projecten complexe en kritieke systemen omvatten**, waarbij het falen ervan ernstige gevolgen kan hebben.
- **Risico's duidelijk moeten worden vastgelegd en beheerd**, om ervoor te zorgen dat de meest risicovolle onderdelen grondig worden getest.
- **Een gestructureerde aanpak nodig is**, zodat alle betrokkenen op dezelfde manier naar de testactiviteiten kijken.

Hoewel een teststrategie een gestructureerde aanpak biedt, kunnen er alternatieven worden toegepast in specifieke situaties waarin flexibiliteit belangrijker is dan formele documentatie:
- **Exploratory testing**: Hierbij worden testen uitgevoerd zonder vooraf vastgelegde testcases, waardoor testers meer vrijheid hebben om afwijkingen te ontdekken.
- **Ad-hoc testing**: Dit type testen wordt informeel uitgevoerd zonder voorafgaande planning of documentatie.

Deze alternatieven kunnen nuttig zijn bij kleinere projecten of in situaties waarin snelheid en creativiteit belangrijker zijn dan uitgebreide planningen.

> [!info] Bronnen
> TMAP: [TMAP: the body of knowledge for quality engineering and testing |](https://www.tmap.net/) [TMap](https://www.tmap.net/) 

