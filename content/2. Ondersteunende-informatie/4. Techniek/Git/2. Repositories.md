---
title: 2. Git-Repositories
draft: false
---
> Meer informatie over repositories: [Git Repositories](https://docs.github.com/en/repositories)

## Wat is een repository?
Een repository is een locatie waar een project wordt opgeslagen op Git. Het fungeert als een centrale opslagplaats voor de broncode, documentatie en andere bestanden die bij een project horen. Via een repository kunnen verschillende gebruikers samenwerken, wijzigingen volgen, en versies beheren. 
### Public & Private
Repositories kunnen verschillende instellingen hebben over de zichtbaarheid voor anderen, namelijk `public` en `private`.
- `public`
	- Een public repository is voor iedereen zichtbaar en kan ook gecloned worden door iedereen. Public repositories is gebruikelijk voor een open-source project (Een project waar iedereen aan kan bijdragen).
- `private` 
	- Een private repository is alleen zichtbaar voor de eigenaar en iedereen die is toegevoegd aan de repository. Dit zijn vaak privé projecten waar informatie instaat die niet publiek toegankelijk moet zijn.

### README
Een README is een markdown bestand (`.md`) waarin de informatie vermeld staat wat nodig is om bezig te gaan met het project of de regels die gelden voor het bijdragen aan de repository. 

## Hoe zit een repository in elkaar
Een repository bevat bestanden en/of folders van een project. Via vertakkingen kan er gewerkt worden aan veranderingen zonder dat het centrale project hierdoor gelijk beïnvloedt wordt. Als veranderingen worden samengevoegd wordt hier ook de versie van bijgehouden. 

Git houdt de versie van een repository bij in de `.git` folder. Hierin staat een `objects` folder. In deze folder zitten de verschillende versies, *snapshots*, met de bestanden van het project op dat moment.


## Wat kan je met een repository
Met een repository werk je aan een project waarbij een versiebeheer wordt bijgehouden. Om gebruik te maken van een repository is het mogelijk om deze niet alleen zelf aan te maken maar ook op te halen van GitHub/GitLab. Dit kan op twee verschillende manieren, *clonen* en *forken*.
## Clonen
Het clonen van een repository betekent dat je een kopie van de repository naar je lokale machine downloadt. Dit stelt je in staat om lokaal met de code te werken. Deze veranderingen kunnen later worden samengevoegd met de centrale versie van het project.

## Forken van een repository
Een repository kan ook *geforked* worden. Een fork is een kopie van een repository op je eigen GitHub/GitLab account die je kunt gebruiken om wijzigingen aan te brengen zonder de originele versie van het project te beïnvloeden. Dit wordt gebruikt voor verschillende zaken:
- **Bijdragen aan open-source projecten**
	- Om bij te dragen aan open-source projecten kan er via een fork gewerkt worden aan de code zonder dat het centrale project wordt aangepast. 
- **Experimenten**
	- Met een fork kan je nieuwe functionaliteiten uitproberen zonder dat er een risico is dat het centrale project wordt aangepast.

### Casus
Anne heeft al een bestaand project op een repository staan. Zij heeft aan Bert gevraagd om mee te werken aan dit project. Bert cloned hiervoor de repository van Anne. Bert wil gelijk beginnen met het project, maar Anne wijst Bert op de README die bij deze repository zit.

Anne heeft voor het meewerken aan dit project bepaalde regels om overzicht en consistentie in het project te waarborgen. Dit heeft Anne opgenomen in de README. Bert leest deze eerst zorgvuldig door waarna het kan meewerken aan het project volgens de regels van de README en zorgt hierdoor voor een goeie samenwerking.


> [!info] Bronnen
> Meer uitleg over repositories: https://docs.github.com/en/repositories 

---

> Volgende stap: [[3. Branches]]