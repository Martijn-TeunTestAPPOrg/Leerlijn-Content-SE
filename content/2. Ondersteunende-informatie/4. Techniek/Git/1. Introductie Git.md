---
title: 1. Introductie Git
taxonomie: 
draft: false
tags: []
---
## Wat is Git?
Git is een versiebeheersysteem waarmee developers veranderingen in de broncode kunnen beheren en bijhouden. Met Git is het mogelijk om in een projectgroep te werken aan een project zonder dat ieder ander elkaar in de weg zit. Git houdt een 'logboek' bij met alle wijzigingen en geeft de mogelijkheid om een project terug te zetten naar eerdere versies indien dat nodig is.


## Hoe zit Git in elkaar?


## Wat kan je met Git?
Git heeft verschillende use cases. Een aantal voorbeelden:
- **Versiebeheer**: Bijhouden van wijzigingen in codebestanden over de tijd.
- **Samenwerken**: Verschillende ontwikkelaars kunnen aan dezelfde codebase werken, zelfs vanaf verschillende locaties.
- **Vertakkingen**: Verschillende vertakkingen maken voor nieuwe functies of bugfixes zonder de centrale versie van het project te verstoren.
- **Samenvoegen**: Wijzigingen van verschillende vertakkingen samenvoegen.
- **Terugdraaien van wijzigingen**: Naar eerdere versies van je project teruggaan als iets fout gaat.
- **Conflicten oplossen**: Conflicten oplossen die ontstaan zijn doordat meerdere mensen aan dezelfde bestanden hebben gewerkt.

Deze onderwerpen zullen verder in deze ondersteunende informatie nog verder worden uitgelegd.

## Wat is het verschil tussen Git, GitHub en GitLab?
Er kan verwarring ontstaan wanneer gesproken wordt over Git, GitHub en GitLab. Er zitten verschillen tussen deze drie namen.

- **Git**: Git is de onderliggende technologie, het gedistribueerde versiebeheersysteem. Het is open-source software waarmee je versiebeheer kunt toepassen op je projecten. Git zelf is in de basis gemaakt om mee te werken in de terminal.
    
- **GitHub**: GitHub is een online platform gebouwd bovenop Git, dat het gemakkelijk maakt om code te delen, samen te werken, en projecten te beheren. Het biedt ook extra tools voor projectbeheer, zoals issue-tracking, pull requests en [CI/CD-integratie](https://www.redhat.com/en/topics/devops/what-is-ci-cd). 
    
- **GitLab**: GitLab is ook een platform gebaseerd op Git, vergelijkbaar met GitHub, maar biedt een bredere reeks geïntegreerde functies zoals uitgebreide projectbeheerfunctionaliteiten. GitLab kan zowel zelf gehost worden binnen een organisatie als gebruikt worden via GitLab's cloud-service. Door het zelf te hosten krijgt de organisatie meer beheer over de repositories en infrastructuur.


### Casus
Anne en Bert zijn twee HBO-ICT studenten op Windesheim. Zij moeten samen een project maken voor een vak. Hierbij moeten zijn aan dezelfde bestanden werken en tegelijkertijd verschillende features coderen. 

Hiervoor is Git een ideale oplossing. Git zal hen helpen om oudere versies van het project bij te houden als er wat fout gaat, het zorgt ervoor dat er met vertakkingen van het centrale project gewerkt kunnen worden zodat Anne en Bert elkaar niet in de weg zitten en het is hierdoor makkelijker om mogelijke conflicten die opkomen, op te lossen.

## Git installeren
Om te werken met Git moet dit eerst geïnstalleerd worden. Dit kan [hier](https://git-scm.com/downloads) gebeuren.

> [!info] Bronnen
> Git: https://git-scm.com/ \
> GitHub: https://docs.github.com/en \
> GitLab: https://docs.gitlab.com/

---

> Volgende stap: [[2. Repositories]]

