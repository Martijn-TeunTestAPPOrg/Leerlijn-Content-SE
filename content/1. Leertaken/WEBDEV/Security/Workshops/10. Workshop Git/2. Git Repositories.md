---
title: 2. Git Repositories
taxonomie: None
tags: 
draft: true
---

> [!warning] Al een beetje bekend met Git? Dan kun je het eerste deel van deze workshop overslaan en doorgaan vanaf [verwijzing]

## Opdracht 1: Repository aanmaken
Een repository is de opslagplaats van je project. Hierin staan alle bestanden en de volledige geschiedenis van hun wijzingen.

**Stap 1:** Log in op GitHub en navigeer naar de home/dashboard pagina.

**Stap 2:** Klik op de groene 'New' knop aan de linkerkant van de pagina.

> [!info] Probeer de naam van je repository altijd zo simpel en beschrijvend mogelijk te houden. Voorkom het gebruik spaties en speciale tekens (behalve `-`)

**Stap 2.1:** Geef de repository een naam (bijvoorbeeld FirstRepository)en beschrijving. Kies daarnaast of je jouw repository public of private wilt maken

**Stap 2.2:** Voeg een `.gitignore` template toe voor `VisualStudio`

***//toevoegen aan ondersteunende-informatie en verwijzing toevoegen***
> [!info] Een `.gitignore` is een bestand in je Git-project dat aangeeft welke bestanden of mappen Git moet negeren. Dit betekent dat Git die bestanden niet zal volgen of opslaan in de repository. Voor een .NET project kies je voor `VisualStudio`

**Stap 2.3:** Klik op de `Create Repository` knop.

Je hebt zojuist een repository gemaakt. Gefeliciteerd!


## Opdracht 2: Repository clonen
Nu je een repository hebt gemaakt kunnen we deze clonen naar je PC/Laptop. In deze workshop doen we dat aan de hand van GitHub Desktop. Met dit programma kun je eenvoudig je repositories beheren.
Ben je al wat meer ervaren met Git of zoek je meer uitdaging? Je kunt ook de Command Line Interface gebruiken!

**Stap 1:** Open GitHub Desktop en log in met je GitHub account
	*Dit account moet hetzelfde zijn als het account waarmee je net je repository hebt aangemaakt*

**Stap 2:** Klik linksboven op de `Current Repository` knop.

**Stap 3:** Klik op `Add` en vervolgens op `Clone Repository`

**Stap 3.1:** Blijf onder het kopje `GitHub.com` en zoek onder `Your Repositories` naar de net door jouw aangemaakte repository.

> [!info] **TIP:** Gebruik één folder op je PC/Laptop waarin je alle repositories cloned.

**Stap 3.2:** Kies onder `Local Path` het pad waar de folder in moet worden geplaatst.

**Stap 3.3:** Klik op `Clone`

De repository is nu als een map 'gecloned' naar de door jouw aangewezen map op je PC/Laptop. Bijvoorbeeld: `C:\Users\Gebruikersnaam\Documents\repos`


## Opdracht 3: Eerste push
Op dit moment is je repository nog leeg (op het .gitignore bestand na). Nu is het tijd om een bestand/project te gaan uploaden. 

> [!info] In deze opdracht wordt gebruik gemaakt van een .NET Applicatie als project. Wil je een ander projecttype gebruiken, of een simpel markdown bestand? Dat kan ook, ga dan verder bij **Stap 4**.
> 

**Stap 1:** Open Visual Studio (of een ander door jouw gekozen IDE)

**Stap 1.1:** Maak een nieuwe solution aan voor een Console Application

**Stap 1.2:** Kies als pad voor de solution de folder die in de vorige opdracht gecloned is.
	*Bijvoorbeeld:* *`C:\Users\Gebruikersnaam\Documents\repos`*

**Stap 2:** Open GitHub Desktop

Alle bestanden die zojuist gemaakt zijn zullen nu zichtbaar zijn in GitHub desktop onder het kopje changes.
[image toevoegen van bovenstaande situatie]

> [!Warning] Geen changes in GitHub Desktop te zien? Controleer dan of je de juiste map hebt geselecteerd bij het aanmaken van je project of bestand.

***//toevoegen aan ondersteunende-informatie en verwijzing toevoegen***
> [!info] Een commit is een momentopname van je project. Elke keer als je een set wijzingen in je project, maak je een commit. Commits hebben daarnaast een verplichte titel en een optionele beschrijving.
 
**Stap 2.1**: Vul onderin een summary in voor deze commit (bijvoorbeeld: 'Eerste commit').
	*Het is ook mogelijk om een beschrijving toe te voegen aan je commit, dit is echter niet verplicht (zoals de summary). Hierin kun je ook andere Git gebruikers taggen.*

**Stap 2.2:** Druk op de knop `Commit`.
	*Je aanpassingen zijn nu gecommit. Dit betekent dat de wijzigingen lokaal zijn opgeslagen als een momentopname van je project. Deze wijzigingen zijn nog steeds alleen op jouw computer zichtbaar.*

**Stap 2.3:** Druk op de knop `Push origin`. 
	*Door je commit te pushen, worden de wijzigingen naar de online repository gestuurd. Hierdoor zijn je wijzigingen nu ook zichtbaar en toegankelijk voor anderen die toegang hebben tot deze repository.*


> [!success] Gelukt
> - Het is gelukt om een repository aan te maken!
> - Je hebt changes gecommit en gepusht naar de repository!


---
> Volgende stap: [[3. Git Forks & Branches]]