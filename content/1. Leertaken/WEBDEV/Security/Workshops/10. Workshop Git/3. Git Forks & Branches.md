---
title: 3. Git Forks & Branches
taxonomie: None
tags: 
draft: true
---
## Opdracht 1: Forken
In de volgende opdrachten gaan we dieper in op de functies die Git(Hub) biedt. De eerste stap is het forken van een repository.

> [!info] Een fork is een kopie van een repository. Door een repository te forken, kun je vrij experimenteren met wijzigingen zonder dat je het originele project beïnvloedt.

**Stap 1:** Open de [**voorbeeld repository**](https://google.com)**.**

**Stap 1.1:** Klik op de Fork knop om een nieuwe fork van deze repository te maken.
![[Fork_Button_Git.png]]
_De fork zal automatisch de naam en beschrijving van de originele repository overnemen. Het is optioneel om deze naam en beschrijving aan te passen voor deze workshop._

**Stap 1.2:** Deselecteer het vakje Copy the main branch only.

> [!warning] **Zorg ervoor dat** Copy the main branch only **is uitgeschakeld!**

**Stap 1.3:** Klik op Create Fork.

**Stap 2:** Clone de geforkte repository naar je PC of laptop.
	_Weet je niet meer hoe je moet clonen? Raadpleeg [[2. Git Repositories]] voor een uitleg._

**Stap 2.1:** Kies de optie For my own purposes wanneer je de geforkte repository clonet.


> [!warning] Je hebt nu de GIT-Workshop-Studenten repository succesvol gecloned. Controleer of de repository de branches main en dev bevat voordat je verder gaat met de volgende opdracht.
  

## Opdracht 2: Branches
> [!info] Een branch stelt je in staat om aan verschillende functies of updates te werken zonder de hoofdversie van de code te verstoren. Dit is handig om wijzigingen veilig aan te brengen en te testen voordat ze worden samengevoegd met de hoofdversie.

De geforkte repository bevat nu twee verschillende branches, main en dev. Om de OTAP-strategie uit te breiden, voegen we een staging branch toe.

**Stap 1:** Open de geforkte repository in GitHub Desktop.

**Stap 2:** Klik op de knop Current Branch in de header van het programma.

**Stap 2.1**: Klik op de knop New Branch.

**Stap 2.2:** Geef de branch de naam staging.

**Stap 2.3:** Stel de based branch in op main.


## Opdracht 3: Protection Rules

Om te voorkomen dat belangrijke delen van het project per ongeluk worden gewijzigd, kun je beschermingsregels instellen voor branches.

> [!info] Beschermingsregels zijn regels die bepalen wie wijzigingen mag aanbrengen in bepaalde branches en onder welke voorwaarden deze wijzigingen kunnen worden doorgevoerd.

**Stap 1:** Open de repository op de GitHub website.

**Stap 1.1:** Ga naar de Settings pagina van de geforkte repository.

**Stap 1.2:** Klik op Branches onder het kopje “Code and Automation”.

**Stap 2:** Klik op Add Classic Branch Protection Rule.

**Stap 2.2:** Vul main in bij Branch name pattern.

**Stap 2.3:** Vink de volgende opties aan:
	*• Require a pull request before merging*
	*• Lock branch*

**Stap 2.4:** Klik op Create om de regel toe te passen.



> [!success] Goed gedaan!
• Je hebt een repository succesvol geforkt.
• Je kunt branches aanmaken.
• Je hebt beveiligingsregels toegepast op branches!

---
> **Volgende stap:** [[4. Git Pull Requests]]